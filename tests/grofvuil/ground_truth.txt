Aanbiedregels voor grofvuil

Je hebt online een grofvuil afspraak gemaakt voor het ophalen van grofvuil. Geef goed aan wat voor soort grofvuil we bij je komen ophalen, want hiervoor gelden onze aanbiedregels.

In onze aanbiedregels staat beschreven welke afvalsoorten je kunt aanbieden als grofvuil en hoe en wanneer je grofvuil kunt aanbieden.
Welke afvalsoorten mag ik aanbieden als grofvuil?

Grofvuil wordt opgehaald in aparte routes. Maak daarom per afvalsoort een aparte grofvuilafspraak. Ze staan apart vermeld bij het maken van de grofvuilafspraak. Dit kan per gemeente verschillen.
Grofvuil huisraad

Maximale  afmetingen: 1,80 meter (l) X 0,90 meter (b)

    Glaswerk: Glazen vitrinekasten, glazen tafelplaten, aquarium
    Losse spullen die in of om de woning staan: emmer, vaas etc.
    Meubels: tafels, banken, stoelen, bedden, kledingkasten, dressoirs, tuinmeubilair
    Textiel: kleding, gordijnen etc.
    Verpakkingsmaterialen: kartonnen dozen (platgemaakt en gebundeld), piepschuim, verpakkingsplastic
    Vloerbedekking: tapijt, vloerkleed, laminaat, zeil
    Hout uit de tuin zoals: tuinhek, schuttingen, bielzen, vlonders, afgebroken schuurtjes, prieeltjes etc.
    Houten en- of kunststofschroten
    Deuren, ruiten en raamkozijnen
    Matrassen* (droog)

*maak een aparte grofvuilafspraak voor het ophalen van matrassen in Schiedam en Vlaardingen
IJzer, elektrische apparaten en matrassen

    IJzer: metalen, ijzeren of aluminium spullen zoals:
        fiets (niet op slot!), strijkplank, bedspiraal, bureaustoel, barbecue, ijzeren wasrekken
        Zonwering: markies, uitvalscherm (max. 2 meter)
    Elektrische apparaten:
        Koelkasten, diepvriezers: zonder levensmiddelen.
        (af)wasmachine, droogtrommel, oven, televisie, radio, stofzuigers, videorecorders, magnetrons, stereo-apparatuur, koffiezetters, DVD-spelers/-recorders, strijkijzers, waterkokers, elektrisch gereedschap, frituurpannen, mixers, kookpannen, koekenpannen, radiatoren (max. 2 meter) etc.
        Apparaten met stekker horen hierbij: pc-apparatuur, scanners, schrijfmachines, rekenmachines, printers, telefoons, babyfoons en opladers, etc.
    Matrassen*: alleen droge matrassen, geen boxspring onderstellen, bed ombouw onderdelen en beddengoed. In Schiedam is dit een aparte route.

Grof tuinafval / snoeiafval

Snoeiafval zoals: snoeihout, takken, boomstronken. Lever het snoeiafval gebundeld aan. In eenheden van maximaal 1,80 meter lang.
Update

Niet alles nemen we mee:

    afval dat vrijkomt bij verbouwing, renovatie of sloop van bijvoorbeeld badkamer of keuken, zoals sanitair, keukenblok, tegels, gipsplaten – huur hiervoor een bouwcontainer of BigBag
    gipsplaten, puin, of steen. Lever het zelf in bij de milieustraat of huur hiervoor een bouwcontainer of BigBag

Wat zijn de aanbiedregels

Onderstaand staan de algemene aanbiedregels beschreven. Raadpleeg de aanvullende regels voor jouw gemeente.
Grofvuil aanbieden: tijdstip

Wij halen het grofvuil op tussen 7.30 – 16.00 uur. We kunnen niet op voorhand aangeven op welk tijdstip we precies langskomen.
Grofvuil aanbieden: locatie

    Zet het grofvuil op de afgesproken dag tussen 5.00 uur tot 7.30 uur buiten op straat. Je hoeft hiervoor niet thuis te blijven.
    Plaats het grofvuil voor je woning op de doorgaande weg; bijvoorbeeld op een vrije parkeerplaats. Plaats het grofvuil niet op je eigen erf of op de stoep. Dan is het voor onze chauffeur duidelijk welke materialen je aanbiedt als grofvuil
    Zorg ervoor dat het vrij aan de weg staat, dus niet tegen een boom of lantaarnpaal. Plaats het grofvuil niet op de stoep.
    Plaats het grofvuil zodanig dat de chauffeur er met het voertuig gemakkelijk bij kan.

Grofvuil aanbieden: omvang en gewicht

Algemeen: 

    De stukken mogen niet langer zijn dan 1,80 meter;
    De stukken mogen niet zwaarder zijn dan 30 kg;
    Kleine stukken moeten goed en stevig gebundeld zijn;
    Losse artikelen die niet gebundeld kunnen worden, graag aanbieden in open dozen en/of zakken.
    Maximale hoeveelheid: raadpleeg de aanvullende aanbiedregels voor jouw gemeente.

Glasplaten: aftapen of verpakken met karton;

Meubels en matrassen: mogen afwijken van de maximale lengte en breedte en worden in één stuk meegenomen.

Tuin-snoeiafval:

    niet in dozen of zakken aanbieden
    Boomstronken en takken mogen maximaal 50 cm lang en 25 cm dik zijn; anders is versnipperen niet mogelijk.

Wat mag je niet aanbieden?

De volgende zaken kun je niet aanbieden als grofvuil en nemen we ook niet mee. Breng het zelf naar de milieustraat.

    huisvuil (restafval)
    afval dat vrijkomt bij verbouwing, renovatie of sloop van bijvoorbeeld badkamer of keuken, zoals sanitair, keukenblok, tegels, gipsplaten – huur hiervoor een bouwcontainer of BigBag
    gipsplaten, puin, of steen. Lever het zelf in bij de milieustraat of huur hiervoor een bouwcontainer of BigBag
    klein chemisch afval (kca): waaronder verf of tl-buizen latex, accu, batterijen
    asbest
    autobanden
    brommers, scooters, scoot(brom)mobiel, aanhangwagentjes,
    bloembakken van beton
    dakpannen, dak-shingles, golfplaten (kans op asbest), regenpijpen, dakgoten etc.
    tuinafval zoals graszoden, zand, aarde, grond
    parasolvoet van beton
    satellietschotels
    bedrijfsafval
